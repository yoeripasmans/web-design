# WD Opdracht2 - Website Minor Web Development

![Preview](preview.png)
Voor deze opdracht heb ik de website van de minor Web Development herontworpen voor twee verschillende personen met specefieke doelen en daarna in HTML/CSS/Javascript uitgewerkt. Om tot een goed eindresultaat te komen heb ik tijdens het proces heb verschillende iteraties gemaakt na het testen op de gebruiker. Het proces hiervan wordt in deze readme toegelicht.

[Link naar demo](https://yoeripasmans.github.io/web-design/opdracht2/src)

## Aanpak
Eerst heb ik 2 verschillende personen gekozen waar ik de site voor ging maken. Daarna ben ik gaan kijken naar de content van de huidige website en wat voor content ik nog extra nodig had. Hieruit heb ik verschillende user scenario's geschreven en gekeken naar de doelen van de gebruikers. Uit deze informatie heb ik door middel van card sorting een bijpassende structuur bedacht voor de website en daarna een sitemap opgesteld om de structuur duidelijk visueel in kaart te brengen. Vanuit dit onderzoek ben ik de site gaan designen en uitwerken in een prototype. Ten slotte heb ik het prototype nog op één persoon getest.

## Gebruikers
Marijn - Motorisch gehandicapte die het liefst alleen zijn toetsenbord gebruikt om te navigeren.
Simon - Een tweede jaars CMD student die zich orienteert op een minor. Doet veel aan design maar lijkt het ook vet om te coderen. Hij heeft nog een maand de tijd om een Minor te kiezen en wilt meer te weten komen over de minor webdev en of deze bij hem past.

## User scenario 1 - Sfeerimpressie krijgen
Het is Januari en Simon heeft nog een maand de tijd om een Minor te kiezen. Hij weet nog niet precies wat voor een richting hij op wilt, maar vind code wel vet. Hij orienteert door op verschillende sites te zoeken naar minoren.

Wat belangrijk voor hem is dat er een prettige sfeer hangt en dat hij weet of hij het niveau aankan. Door naar de nieuwe site te navigeren ziet hij gelijk een Sfeerimpressie door de afbeeldingen en leest hij de introductie door. Hierdoor krijgt hij een goed beeld over de minor.

## User scenario 2 - Aanmelden
Na lang twijfel wilt Simon nog weten wat het niveau is wat verwacht wordt. Hij klikt daarom op het kopje "Is deze minor voor jou?" en leest dat de lesstof wordt op verschillende niveau's aangeboden, afhankelijk van de kennis en skills van de student.

Dit lijkt hem wel wat. Hij klikt op "aanmelden" en vult het formulier in om aan te geven dat hij/zij interesse heeft.

## User scenario 3 - Lesprogramma bekijken

Het is Februari en Niels heeft zich twee weken geleden ingeschreven voor de Minor Webdevelopment. Hij weet nog niet precies welke vakken hij allemaal gaat volgen. Hij navigeert naar de website en klikt op "Lesprogramma". Waarin hij een duidelijk overzicht krijgt van alle vakken die hij gaat volgen.

## Gebruikers doelen:

- Sfeerimpressie krijgen van de minor.
- Bekijken wat andere mensen tijdens deze minor hebben gemaakt.
- Erachter komen of de minor bij diegene past.
- Het les programma bekijken.
- Toelatingseisen bekijken.
- Aanmelden.

## Site map

![Preview](sitemap.png)

## Inhoud huidige website

- Titel
- Introductie
- Impressie (Foto's)
- Is deze minor voor jou?
- Lesprogramma
- Werkwijze
- Toelatingseisen
- Aanmelden
- Testimonials

## Content inventarisatie

Hierin wordt per pagina beschreven welke content er nodig is om de gebruikersdoelen te realiseren.

### Home
Op deze pagina wordt op de achtergrond afbeeldingen weergeven om een sfeerimpressie te geven, daarbij wordt met een duidelijke titel aangeven wat voor een site het is. Ten slotte nog een introductie over de minor.

### Iets voor jou?
Op deze pagina wordt er met tekst beschreven wat de minor inhoudt en met afbeeldingen en sfeerimpressie gegeven.

### Werkwijze
Op deze pagina wordt er met tekst beschreven hoe er tijdens de minor gewerkt wordt.

### Lesprogramma
Op deze pagina worden verschillende tabs weergeven met daarin informatie over het desbetreffende vak. Zo krijgt de gebruiker een overzicht van alle vakken die hij of zij gaat volgen.

### Studentenwerk
Op deze pagina staat een lijst met items van diverse eindopleveringen die studenten gemaakt hebben tijdens de minor. De gebruiker moet deze items kunnen filteren en sorteren.

### Toelatingseisen
Op deze pagina wordt er met tekst beschreven wat de toelatingseisen van deze minor zijn om je te kunnen aanmelden.

### Aanmelden
Op deze pagina staat een formulier waarin de gebruiker zich kan aanmelden voor de minor.

## Veranderingen demo na feedbackgesprek 20/5/2018

- Active states van het menu duidelijker gemaakt. (Eerst alleen underline onder text, veranderd naar dikker lettertype)
- Animatie toegevoegd aan hover states.
- Titels van secties verkleind.
- Banner text verkort
- Indeling van pagina's aangepast
- Scenario aangescherpt

## Veranderingen na feedback uit admin

## Gebruikers aangescherpt
Marijn - Motorisch gehandicapte die het liefst alleen zijn toetsenbord gebruikt om te navigeren.
Simon - Een tweede jaars CMD student die zich orienteert op een minor. Doet veel aan design maar lijkt het ook vet om te coderen. Hij heeft nog een maand de tijd om een Minor te kiezen en wilt meer te weten komen over de minor webdev en of deze bij hem past.

## User Scenario's aangepast

## User scenario 1 - Sfeerimpressie krijgen
Wat belangrijk voor Simon is dat er binnen de minor een prettige sfeer hangt. Door naar de site te navigeren en de homepage te bekijken krijgt hij gelijk een Sfeerimpressie door de afbeelding op de achtergrond en de introductie tekst. Door dit te lezen krijgt hij een beter beeld over de minor.

## User scenario 2 - Studentenwerk bekijken en aanmelden

Simon wilt graag zien wat hij gaat maken als hij kiest voor deze de minor, daarnaast bekijkt hij dit om ook een idee te krijgen over het niveau wat verwacht wordt. Ten slotte wilt hij zich ook nog aanmelden voor de minor. Hij klikt daarom op de button "Bekijk studentenwerk". Dit navigeert hem naar projecten die tijdens de minor gemaakt zijn. Hij kan door deze projecten heen filteren op techniek en design aspecten die hem liggen. Als hij op een project klikt ziet hij meer details over dat project. Na een een paar projecten door te hebben gelezen heeft hij besloten om zich in te schrijven voor deze minor. Dit kan hij gemakkelijk doen via de sectie "Zin gekregen in de minor?" onderin de detailpagina van een project. Door op de knop "Meld je nu aan" te klikken wordt Simon naar de aanmeld sectie geleidt waarna hij zich inschrijft via het formulier.

## User scenario 3 - Lesprogramma bekijken

Het is Februari en Niels heeft zich twee weken geleden ingeschreven voor de Minor Webdevelopment. Hij weet nog niet precies welke vakken hij allemaal gaat volgen. Hij navigeert naar de website en klikt op "Lesprogramma". Waarin hij een duidelijk overzicht krijgt van alle vakken die hij gaat volgen.

## User scenario 4 - Navigatie

Marijn wilt het liefst door de site heen kunnen navigeren met zijn toetsenbord door zijn beperking. Dit moet dus makkelijk voor Marijn te doen zijn door duidelijke focus states te gebruiken.

## Flow gecreeerd

De flow van dit scenario is dat de gebruiker door middel van een call to action button door de site heen wordt geleid. Eerst ziet hij dat je studentenwerk kan bekijken waarna je hierin kan filteren naar eigen keuze. Als er op een project geklikt wordt kan de gebruiker dit project bekijken waarin er onderin een button staat waarbij de gebruiker direct kan aanmelden voor de minor.

## Content toegevoegd & structuur aangepast

Voor de projecten die de gebruikers kunnen zien heb ik mijn eigen projecten toegevoegd als voorbeeld. Hierdoor krijg je een idee over hoe dit er moet uit gaan zien als projecten van mensen uit de minor toegevoegd gaan worden. Daarnaast heb ik structuur aangepast door het studentenwerk prominenter in beeld te brengen en als eerste in de navigatie volgorde te zetten.

## Toegepaste principes gedocumenteerd

### 1. Clarity is job #1
Hierbij gaat het om dat de gebruiker ziet wat de interface doet en hoe hij of zij het moet gebruiken. De gebruiker kan zien dat hij meerdere mogelijkheden heeft om te navigeren. Het visueel meest prominente is de gele knop op de homepagina als daar op geklikt wordt, scrollt de pagina smooth naar beneden. Dit helpt de gebruiker om te begrijpen dat je door de website heen kan scrollen.

### 11. Strong visual hierarchies work best
Hier gaat het over dat er een duidelijk overzicht is van alle visuele elementen. Hierin is een duidelijke hierarchie zichtbaar tussen belangrijke en minder belangrijke elementen uit de interface. Dit heb ik gedaan door met kleur en diktes van de elementen aan te passen. Daarnaast heb ik bij de positionering gelet op wat belangrijk is en wat niet.

### 14. Progressive disclosure
Bij Progressive disclosure zorg je ervoor dat je alleen het nodige toont op het scherm en niet een overvloed van informatie en instructies toont. Dit heb ik toegepast op het overzicht van de projecten, door niet gelijk alle informatie per item weer te geven, maar de gebruiker zelf te kiezen door de informatie te tonen als de gebruiker over het project heen hovert. Zo heeft de gebruiker zelf controle over wat hij of zij wilt zien en maakt het de interactie duidelijker. Dit sluit daarom ook aan bij het principe progressive disclosure.

## User test gedocumenteerd

Marijn gebruikte zijn eigen laptop (Macbook pro) en zette in de accessibility settings 'sticky keys' aan. Voor de user test hadden we hem nog nooit gezien en kregen van Vasilis te horen dat hij het meest de tab gebruikte om door websites heen te navigeren. Dit bleek tijdens de test niet het geval te zijn. Hij gebruikte het meeste de spatiebalk om te scrollen en zijn trackpad om te klikken. Bij mijn site bleek dat erg makkelijk te zijn, omdat je in principe bijna door de hele site heen kan scrollen zonder ergens op te klikken. Hier kan je dus makkelijk alleen de spatiebalk voor gebruiken. Het enige waar je op kan klikken zijn de projecten van de studenten. Voor de rest was de interface voor hem duidelijk en kon je goed door de site heen navigeren.
